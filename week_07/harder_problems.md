# Подготовка за контролно - по-трудни задачи

### *Забележка*: Това са допълнителни задачи. Задачите на контролното вероятно няма да са толкова трудни.

## Задача 1

Да се напише функция, която по подадено цяло число `n` и цифра `k` връща числото, което се образува при замяна на всички последователности от две или повече еднакви числа със същия брой цифри `k`. Примери:

```
111229432, 7  -> 777779432
8884, 0       -> 4
123123, 6     -> 123123
```

## Задача 2

Да се напише функция, която проверява дали дадена редица от цели числа е редица "трион". Редица "трион" наричаме такава редица, за чиито елементи е изпълнено следното:

$$
a_1 > a_2 < a_3 > a_4 < ...
$$

## Задача 3

Даден е масив от цели числа, в който гарантирано има поне два максимални елемента (откъм стойност). Да се напише функция, която да пресмята най-малкото разстояние между две от срещанията на максималния елемент.

*Забележка*: Разстояние между два елемента наричаме разликата между индексите им (или абсолютната стойност от нея, ако е отрицателна).

Примери:

```
[10,10]        -> 1
[1,2,4,2,4]    -> 2
[7,1,2,3,4,7]  -> 5
```

## Задача 4

Да се напише функция, която по по подаден масив и неотрицателно число `k` "завърта" масива наляво с `k` елемента. Примери:

```
[1,2,3]    , 1 -> [2,3,1]
[1,3,5,7,9], 4 -> [9,1,3,5,7]
[1,3,5,7,9], 7 -> [5,7,9,1,3]
```

## Задача 5

Да се напише функция, която приема низ и връща броя на думите в низа. За дума приемаме непрекъсната последователност от символи (като "прекъсващите" символи са `' '`, `'\t`, `\n`).

## Задача 6

Да се напише функция, която приема низ и го модифицира по следните начини:

- премахва всички главни букви;

- заменя срещанията на всички числа със символа `?` (числа, не цифри!);

- ако дадена буква е съгласна, се заменя с най-близката по-голяма от нея лексикографски гласна.