# Рекурсия (Recursion) - 26.11.2024

### За всяка задача можете допълнително да се опитате да реализирате функциите чрез опашкова рекурсия.

## Задача 1

Напишете *рекурсивна* функция, която приема цяло неотрицателно число `n` и връща сумата на `n` и всички по-малки от него естествени числа.

## Задача 2

Напишете *рекурсивна* функция, която приема неотрицателно число `n` и връща троен факториел (`n!!!`) от него.

*Забележка*:
```
0!!! = 1
n!!! = n*(n-3)*(n-6)*...*(n-3*i), 3 >= n-3*i > 0
```

## Задача 3

Напишете *рекурсивна* функция, която приема цяло число `n` и връща дали е степен на двойката.

## Задача 4

Дадени са `n` на брой стълби. Да се напише функция, която връща броя различни начини, по които могат да се изкачат тези стълби, като на всяка стъпка могат да се изкачват 1 или 2 стълби.

## Задача 5

Да се напише функция, която реализира алгоритъма за бързо степенуване.

*Забележка*: Алгоритъмът за бързо степенуване е следният:

$$
\begin{equation}
  x^n =
    \begin{cases}
    x^2.x^{n/2}, & n \mod 2 \equiv 0  \\
    x.x^{n-1}, & n \mod 2 \equiv 1  \\
    \end{cases}
\end{equation}
$$

## Задача 6 

Да се напише *рекурсивна* функция, която приема число `n` и извежда на конзолата елементите на редицата, дефинирана по следния начин:

$$
\begin{equation}
 a_{i+1} =
   \begin{cases}
       a_i, & a_i = 1 \\
       a_i/2, & a_i \mod 2 \equiv 0 \\
       3a_i + 1, & a_i \mod 2 \equiv 1 \\
    \end{cases}
\end{equation}
$$

за $i < 500$.

## Задача 7

Да се напише рекурсивна функция, която извежда на конзолата всички характеристични вектори с дължина `n`.

## Задача 8

Да се напише *рекурсивна* функция, която приема масив от цели числа и връща разликата им, обхождайки масива от ляво надясно.

## Задача 9

Да се напише *рекурсивна* функция, която приема масив от цели числа и връща частното на елементите на нечетни индекси в масива, обхождайки го от дясно наляво. Приемаме, че масивът ще има поне 2 елемента.

## Задача 10

Да се напише *рекурсивна* функция, която приема масив от цели положителни числа и целева сума и връща дали съществуват елементи в масива, чиято сума е равна на целевата. Всеки елемент на масива се използва най-много **веднъж**.

## Задача 11

Да се напише *рекурсивна* функция, която приема квадратна матрица и записва елементите от главния ѝ диагонал в масив.

## Задача 12

Да се напише *рекурсивна* функция, която приема матрица с размер MxN и връща сумата на минималните елементи от всеки матричен ред. Да **не** се използват никакви итеративни подходи. 

## Задача 13

Да се напише *рекурсивна* функция, която да пресмята детерминантата на матрица от n-ти ред.