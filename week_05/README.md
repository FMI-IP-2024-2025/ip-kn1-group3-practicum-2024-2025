# Едномерни масиви - 29.10.2024

### За реализацията на следните програми да се използват *статични* масиви. Не е разрешено използването на std::array и std::vector.
### Старайте се да използвате функции при решенията на задачите.

## Задача 1

Напишете програма, която въвежда елементите на масив от конзолата. Нека големината на масива бъде изнесена в глобална променлива (стойността ѝ е по ваш избор). Да се изведе средноаритметичното на елементите на масива. Да се напише функция, която да извежда на конзолата елементите на масива. 

## Задача 2

Напишете програма, която намира най-малкия и най-големия елемент в масив.

*Бонус*: Да се намери вторият по големина елемент в масива.

## Задача 3

Напишете програма, която по подаден масив и индекс "премахва" този елемент от масива.

## Задача 4

Напишете програма, която обръща елементите на масив.

## Задача 5

Напишете програма, която проверява дали даден масив е сортиран (възходящо).

## Задача 6

Напишете функция, която да сортира подаден като параметър масив във възходящ ред, и друга, която го сортира в низходящ ред. За колко различни метода на сортиране се сещате?

## Задача 7

Напишете две функции `find` и `rfind`, които по подаден масив и стойност връщат индекса, на който се среща елемент с тази стойност. `find` да връща индекса на първото такова срещане, а `rfind` - на последното. Ако в масива не съществува елемент с такава стойност, да се върне `-1`.

## Задача 8

Напишете програма, която да имплементира алгоритъма за двоично търсене (binary search). Алгоритъмът да бъде итеративен. Да се покаже коректност на алгоритъма, като се използва върху сортиран масив. Ако масивът не е сортиран, да се сортира.

## Задача 9

Напишете програма, която по даден масив връща дължината на най-дългата ненамаляваща подредица в него.

## Задача 10

Напишете програма, която по дадени два масива и масив, означаващ тяхното сечение, връща дължината на сечението на предните два и го записва в третия масив. Наредбата на елементите в новия масив няма значение.
Пример:

```
{1,2,3,4,5}, {5,2,3} => {2,3,5}
```

## Задача 11

Напишете програма, която приема два *сортирани* статични масива и ги слива в един сортиран масив.
Пример:

```
{1,4,7}, {2,5} => {1,2,4,5,7}
```

## Задача 12

Една редица се нарича унимодална, ако съществува индекс `k` такъв, че $a_1,...,a_k$ е строго нарастваща, а $a_{k+1},...,a_n$ е строго намаляваща. По подаден масив с фиксирана максимална дължина и индекси `i` и `j`, бележещи начало и край на негов подмасив, да се намери дали този подмасив е унимодален. 

## Задача 13

Напишете програма, която премества всички нули в масив в неговия край. Да не се променя относителния ред на ненулевите елементи. Приемаме, че в масива винаги ще има поне една нула.