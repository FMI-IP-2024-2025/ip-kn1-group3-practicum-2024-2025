# Записи (структури) - 14.01.2025г.

### За решенията на следните задачи си създайте подходяща структура и използвайте нея.

## Задача 1

Да се напише програма, която чете координатите на три точки от конзолата и извежда дали те образуват триъгълник в равнината.

## Задача 2

Да се напише структура, която представя рационално число, и да се напишат следните функции:

- `void createRational(int numerator, int denominator, Rational& rat, unsigned int& error)`, която по подадени числител и знаменател създава ново рационално число и го записва в `rat`. Ако числото е невалидно, да се запише грешката в `error`;

- `Rational add(Rational const& r1, Rational const& r2)` - събира `r1` и `r2` и връща ново рационално число;

- `int compare(Rational const& r1, Rational const& r2)`, която:
  - връща `-1`, ако `r1<r2`;
  - връща `0`, ако `r1=r2`;
  - връща `1`, ако `r1>r2`.

*Забележка*: Погрижете се рационални числа да бъдат нормализирани.

## Задача 3

Да се напише функция `void append(int el, ResizingArray& arr)`, която приема преоразмеряващ се динамичен масив и добавя елемента `el` към него.

*Забележка*: Погрижете се динамично заделената памет да бъде подобаващо освободена.

*Какви полета трябва да има ResizingArray?*

## Задача 4

Да се напише структура `Student`, където всеки студент се характеризира с 6 неща: име и фамилия, всяко с максимална дължина 32 символа, курс, факултетен номер (низ с максимална дължина 10 символа), списък от приятели, които също са студенти, и (за да е реалистично) списък от предмети, по които е скъсан даден студент. Всеки предмет е представен чрез символен низ име на дисциплината и брой студенти, които са скъсани по него. Да се напишат следните функции:

- `void print(Student const& student)`, която визуализира цялата информация за даден студент на конзолата;

- `void addFriend(Student& s1, Student& s2)` - приемаме, че приятелството е симетрична релация;

- `unsigned int yearsToGraduate(Student const& student)` - връща броя необходими години на даден студент да завърши бакалавърска степен във ФМИ. За всяка оставаща година на студента за всеки един от предметите, по които е скъсан, той има определен шанс да мине този предмет. Шансът се пресмята по следния начин (в проценти):
  - за всяка изминала година в следването си студентът получава допълнителни 10% шанс да мине изпита; 
  - към него се добавят проценти шанс, равни на броя на думите в името на дисциплината; 
  - към натрупания шанс се прибавя броят на скъсаните студенти по предмета (като проценти). След това се генерира произволно число (0-100). Ако числото е по-малко или равно на съответния шанс, то студентът минава този предмет.
