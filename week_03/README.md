# Циклични процеси - 15.10.2024

## Задача 1

Напишете програма, която приема цяло неотрицателно число `n` и връща сумата на първите n числа.

*Как бихме могли да направим това без цикъл?*

## Задача 2

Напишете програма, която приема цяло неотрицателно число `n` и след това се въвеждат `n` на брой реални числа. Да се изведе на конзолата тяхното средноаритметично.

## Задача 3

Напишете програма, която приема неотрицателно цяло число `n` и извежда на конзолата факториел от n - `n!`.

*Забележка*:
```
0! = 1
n! = n*(n-1)*...*1
```

*Бонус*: Напишете програма, която пресмята двоен факториел (`n!!`) от подадено число `n`.
```
n!! = n*(n-2)*(n-4)*...*4*2 за четно n
n!! = n*(n-2)*(n-4)*...*3*1 за нечетно n
```

## Задача 4

Напишете програма, която приема цяло положително число `n` и извежда на конзолата n-тото число на Фибоначи.

*Забележка*: Първите две числа на Фибоначи са 0 и 1. Всяко следващо число се получава като сбора на предходните две.

## Задача 5

Напишете програма, която проверява дали дадено число е просто, или не.

## Задача 6

Напишете програма, която приема цяло число `n` и намира сбора от цифрите на `n`.

## Задача 7

Напишете програма, която по подадени две естествени числа намира техния най-голям общ делител.

## Задача 8 

Напишете програма, която приема цяло число, обозначаващо периметър на триъгълник, и извежда на конзолата всички възможни начини да бъде образуван триъгълник с целочислени страни, който има подадения като число периметър.

## Задача 9

Напишете програма, която да симулира играта "Познай числото". Да се генерира произволно число в избран от вас интервал и да се позволи на потребителя да въвежда числа, докато не познае генерираното число. Ако въведеното число е по-малко или по-голямо от целта, да се изведе подходящо съобщение.

<details>
    <summary>Hint</summary>

    Използвайте <random> модула.

</details>

## Задача 10

Напишете програма, която да симулира вендинг машина. Напишете примерно меню с продукти, от които потребителят може да избира, въвеждайки числото, с което е отбелязан определен продукт. Всеки продукт има своята цена. След това да се въведат парите, които потребителят е дал, и да се изведе от какви монети се състои рестото му. Разполагате с монети от 2, 1, 0.50, 0.20, 0.10 и 0.05 лева. На всяка стъпка се избира възможно най-голямата по стойност монета.

